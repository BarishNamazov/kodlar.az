---
title: "Süni İntellekt bizi ötə biləcəkmi?"
author: "Valid (Potu) Məhərrəmli"
read_time: 30 dəq
date: 25 fev 2026
categories: [ Karyera , Tarix ]
auditoriya: [ Proqramçılar , Universitet Tələbələri]
---

Hamıya salamlar.

# Süni intellekt bizi ötə biləcəkmi?

İlk öncə intellekt nədir, onu aydınlaşdıraq. İntellekt insanı bir varlıq kimi müəyyən edən başlıca xüsusiyyətdir. Sivilizasiyanın ortaya qoyduğu nə varsa, hamısı insanın intellektual fəaliyyətinin məhsuludur.

Süni intellekt (AI) isə — kompüterlərə öyrənmək, məntiq yürütmək və əvvəllər insan zəkası tələb edən müxtəlif mürəkkəb tapşırıqları yerinə yetirmək imkanı verən texnologiyalar toplusudur.

Mövzunu 3 suala bölüb cavablandırmaq istəyirəm.

---

- Süni intellekt bizim işimizi əlimizdən alacaqmı?
- Süni intellektin qərarlaşması insanlığın sonuna gətirib çıxara bilərmi?
- Süni intellekt insandan ağıllı ola bilərmi?

---

İlk sual:

## Süni intellekt bizim işimizi əlimizdən alacaqmı?

Məncə, nə vaxt ki süni intellekt yeni süni intellekt yaratmaq sahəsində insan intellektini üstələyəcəksə, yəni özünü insanın köməyi olmadan mükəmməlləşdirə biləcəksə, o zaman biz süni intellektdən məcbur qalıb istifadə edə bilməyəcəyik, çünki süni intellekt bizi istifadə edəcək.

O zaman bizdən üstün olan maşınların var olduğunun şahidi olacağıq. Bu baş verəndə kompüterlərin məqsədinin bizim məqsədimizdən fərqli olmaması bizi hiddətləndirəcək.

Artıq geniş şəkildə etiraf edilir ki, süni intellekt sahəsində aparılan araşdırmalar irəliləyir və buna uyğun olaraq onların cəmiyyətə təsiri də getdikcə artır. Suala gəldikdə isə, bəli, süni intellektin bizim köhnə işimizi əlimizdən almaq ehtimalı çoxdur.

Buradan sual çıxır ki, onda bizim çoxlu vaxtımız olacaq?

Xeyr. Gerçəklik onu göstərir ki, biz nə qədər çox bacarırıqsa, üstümüzə bir o qədər çox iş tökülür. Artıq həyatımızda çox şeyi nizamlayan bu texnologiyalara böyük investisiya qoyulur.

Yaxın onilliklərdə yaranacaq texnologiyalar indi yararlandığımız bu tip vasitələri kölgədə qoyacaq və biz şüurumuzun süni intellektlə möhkəmlənəcəyi dövrlərdə hansı əlçatmaz nailiyyətlər qazanacağımızı təsəvvür belə edə bilmərik.

---

İkinci sual:

## Süni intellektin qərarlaşması insanlığın sonuna gətirib çıxara bilərmi?

Biz öz fəaliyyətimizdə tarixin öyrənilməsinə çox vaxt ayırırıq və etiraf etmək lazımdır ki, bu tarix çox vaxt insan ağılsızlığının tarixindən ibarətdir. Bununla birlikdə, gələcək intellekti öyrənməklə yanaşı, rəngarəngliyin yaratdığı həzzlərlə də yaşayırıq.

Biz potensial təhlükəni dərk edirik, ancaq yeni texnoloji inqilabın nailiyyətləri hesabına sənayeləşmənin təbiətə vurduğu bir sıra ziyanları da aradan qaldıra bilərik.

Sualın cavabı isə budur: əgər qısamüddətli perspektivdə süni intellektin təsiri ona nəzarət edən şəxslərdən asılıdırsa, uzunmüddətli perspektivdə bu, ümumiyyətlə ona təsir edə bilməyimizin mümkünlüyü sualına verilən cavabdan asılıdır.

Qısaca desək, süni intellektin qərarlaşması insan üçün ən yüksək səadət də, ən böyük bədbəxtlik də ola bilər.

---

Üçüncü sual:

## Süni intellekt insandan ağıllı ola bilərmi?

Gəlin bu sualın cavabını məşhur bir dialoqla verim:

---

1:                                               Biz nə üçün süni intellektdən bu qədər qorxuruq?
---
2:                                               Axı insan istədiyi vaxt kompüteri söndürə bilər.
---
3:                                               İnsan kompüterdən soruşdu:
---
4:                                               - Tanrı varmı?
---
5:                                               Kompüter cavab verdi:
---
6:                                               - İndi var!
---
7:                                               O bunu deyib giriş açarını əridib özünü elektrik cərəyanından ayırdı.
---
